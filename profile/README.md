# ELTE Informatikai Igazgatóság

![ELTE-IIG](https://github.com/user-attachments/assets/e5e244d7-0aa8-4961-9466-5a4121895ff1)


Az Informatikai Igazgatóság a Kancellária részeként a teljes egyetemet, illetve felhasználói kört érintő informatikai és telekommunikációs infrastruktúra, valamint alap- és speciális informatikai szolgáltatások fenntartásáért, fejlesztéséért és üzemeltetéséért felelős szervezeti egység.

## Az Informatikai Igazgatóság feladatai

- Az egyetem telekommunikációs hálózatának (telefonhálózat, alközpontok, csatlakozó eszközök és szolgáltatások) üzemeltetése és fejlesztése, a szolgáltatókkal történő kapcsolattartás, a szolgáltatói szerződések előkészítése, a telekommunikációs költségekkel kapcsolatos analitikus nyilvántartás vezetése
- Az egyetem adathálózatának passzív és aktív elemekre egyaránt vonatkozó üzemeltetése és fejlesztése
- Az informatikai alapszolgáltatások eszközparkjának fenntartása, az alapszolgáltatások üzemeltetése és fejlesztése
- A gazdasági és intézménymenedzsmenttel kapcsolatos informatikai rendszerek és csatlakozó szolgáltatások üzemeltetése és fejlesztése
- Az Igazgatóság által nyújtott szolgáltatásokhoz kapcsolódó adminisztratív és biztonsági szabályok kidolgozása, a szabályok betartásának ellenőrzése és felügyelete a teljes felhasználói körre vonatkozóan
- Az Informatikai Igazgatóság által nyújtott szolgáltatások esetén a felhasználói kapcsolattartás
- A központi szervezeti egységek (Rektori és Főtitkári Hivatal, Oktatási Igazgatóság, Tudományszervezési, Pályázati és Innovációs Központ, Gazdasági és Műszaki Főigazgatóság) esetében az egységekkel kötött külön Szolgáltatási Szint Megállapodások alapján a közvetlen felhasználói támogatás és desktop menedzsment
- Az országos kutatói hálózat (HBONE) regionális centrumával kapcsolatos feladatok ellátása
- Szaktanácsadási és koordinációs feladatok az egyetemen történő informatikai fejlesztésekkel kapcsolatban
- Az egyetem képviselete az Informatikai Igazgatóság feladataiban érdekelt szakmai szervezetekben, hazai és nemzetközi fórumokon

## Beállítási segédletek

- [Office 365](https://iig.elte.hu/content/o365.t.16222?m=5561)
- [FortiClient VPN](https://iig.elte.hu/content/vpn-beallitasok.t.16226?m=5575)
- [IBM SPSS Statistics](https://iig.elte.hu/content/az-spss-programrol.t.17309?m=5810)
- [AFS](https://iig.elte.hu/content/afs-kliens.t.16228?m=5568)

## Elérhetőségek

### Operátori szolgálat

- **Cím:** 1117 Budapest, Pázmány Péter sétány 1/A, 6. em. 6.127. szoba
- **Telefon:** 372-2500 / 6800 mellék
- **Email:** operator@elte.hu

### Szerb utcai csoport

- **Cím:** 1053 Budapest, Kecskeméti u. 10-12.
- **Telefon:** 483-8000 / 6800 mellék
- **Email:** szerb.informatika@elte.hu


